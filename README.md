	QUESTO DOCUMENTO É UNA BOZZA DI LAVORO

# Subentro Comuni


La procedure di subentro dei Comuni in ANPR rappresenta l'insieme delle attività che i Comuni devono realizzare per assicurare il trasferimento dei dati anagrafici dall'APR e AIRE locali al database centrale di ANPR, cosi come previsto dal [DPCM 194/2014](http://www.normattiva.it/uri-res/N2Ls?urn:nir:stato:decreto.del.presidente.del.consiglio.dei.ministri:2014-11-10;194!vig=).

Per agevolare le attività dei Comuni nella gestione delle anomalie, si sono individuate procedure operative che i Comuni possono adottare.

Nella [**tabella anomalie ANPR**](TAB01_ANOMALIE_ANPR.md) sono elencate le anomalie che il sistema ANPR rileva e, per ognuna di esse, si riporta il *codice anomalia* che la codifica, il *messaggio di errore* che viene indicato al Comune al riscontro della stessa, la *severità* associata all'anomalia, la *procedura suggerita* che il Comune può attuare per eliminare l'anomalia riscontrata. 

Tali anomalie derivano da controlli formali sui dati trasmessi dal Comune; nel dettaglio sono previste le seguenti severità per le anomalie rilevate:

- **warning non bloccanti**, si riscontrano difformità tra i dati trasmessi dal Comune e quelli attesi dal sistema ANPR, ma queste possono essere risolte successivamente al subentro (ad esempio: comune di registrazione dell'atto di annullamento di un matrimonio non indicato);
- **warning da rimuovere prima del subentro**, si riscontrano difformità tra i dati trasmessi dal Comune e quelli attesi dal sistema ANPR che richiedono un intervento sui dati da realizzarsi prima del subentro (ad esempio Codice fiscale formalmente non corretto);
- **errori**, i file inoltrati dal Comune presentano incongruenze tali da rendere non accettabili i dati da parte del sistema ANPR (ad esempio totale schede soggetto dichiarato nel file incongruente con l'effettivo numero di schede soggetto inoltrate).

Nel ricordare che l'obiettivo ultimo del subentro è quello di assicurare che i dati presenti nelle APR locali siano trasferiti al sistema ANPR e nel contempo si assicuri l'allineamento dei codici fiscali associati ai soggetti cosi come attribuiti dall'Agenzia delle Entrate, si evidenzia che in caso di riscontro disalineamento tra il codice fiscale registrato dall'APR e quello attribuito dall'Agenzia delle Entrate l'ufficiale di anagrafe deve dare seguito ai necessari accertamenti al fine di verificare che i dati registrati nell'APR o AIRE locali corrispondono alle informazioni registrate sugli Atti dello stato civile. Nel caso in cui la correzione dei dati anagrafici in possesso dell'Agenzia delle Entrate determini la necessità di mutare il codice fiscale attribuito al cittadino, si suggerisce che l'ufficiale d'anagrafe convochi il cittadino per provvedere a sanare la cirscontanza rilevata, di specie:

- ove possibile, applicare l'[articolo 36](http://www.normattiva.it/uri-res/N2Ls?urn:nir:stato:decreto.legge:2000-10-03;396~art36) del DPR 396 del 3 novembre 2000 "Regolamento per la revisione e la semplificazione dell'ordinamento dello stato civile";
- ove possibile, applicare l'[articolo 89](http://www.normattiva.it/uri-res/N2Ls?urn:nir:stato:decreto.legge:2000-10-03;396~art89) del DPR 396 del 3 novembre 2000 "Regolamento per la revisione e la semplificazione dell'ordinamento dello stato civile";
- invitare il cittadino a rivolgersi all'Agenzia delle Entrate per una nuova assegnazione di codice fiscale.




